<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu">
    <head>
        <title>Főoldal - Rédei Katalin weboldala</title>
        <meta http-equiv="Content-Type" content="text/html; charset=utf-8"/>
        <link rel="stylesheet" type="text/css" href="css/style.css" />
        <link rel="stylesheet" type="text/css" href="css/x_style.css" />
        <link href='https://fonts.googleapis.com/css?family=Oxygen' rel='stylesheet' type='text/css' />
        <link rel="shortcut icon" type="image/png" href="img/favicon.png" />
    </head>
    <body>
        <div id="navHeader">
            <div class="nav">
                <a href="index.html">Főoldal</a>
                <a href="story.html">Történet</a>
                <a href="types.html">Macskafajták</a>
                <a href="contact.html">Kérdőív</a>
            </div>
        </div>

        <div>
            <img src="img/header.jpg" alt="header kép" class="header-image"/>
        </div>


        <div class="section">
            <h1>Házimacskák</h1>
            <div class="article">
                <h2>A macska</h2>
                <p>A <b>macska</b> (más néven házi macska, tudományos nevén <i>Felis silvestris catus</i>) egy kisebb termetű húsevő emlősállat, amely a macskafélék (<i>Felidae</i>) családján belül a <i>Felis</i> nem <i>Felis silvestris</i> fajához tartozik, a vadmacska alfaja, bár a mai rendszertanban inkább kezdik külön fajként kezelni az állatot, ugyanis nagyon sok dologban eltér az őseként tekintett fajtól (ez viselkedésbeli és kinézetbeli határozó is lehet). Ügyes ragadozó, több mint 1000 faj tekinthető a zsákmányának. Emellett meglehetősen intelligens, beidomítható egyszerű parancsok végrehajtására vagy szerkezetek működtetésére (illetve képes önállóan is kisebb feladatok betanulására).</p>
            </div>

            <div class="article">
                <h2>Felépítés</h2>
                <p>A macskák sportos alkatúak, testük gyors, intenzív tevékenységre alkalmas, így ideális a ragadozó életmódhoz. Jó futók, rövidtávon képesek elérni az akár 50 km/h-s sebességet is. Ízületeik hajlékonyak, hosszú lábaikkal, rugalmas erős izmaikkal remekül ugranak, képesek függőlegesen felfelé a kerítésekre vagy falakra akár két méter magasságba is felugrani, álló helyzetből. Emellett igen jó az egyensúlyérzékük (egyensúlyuk megtartását hosszú hajlékony farkuk is segíti), reflexeik gyorsak.</p>
            </div>
            
            <a href="img/cats.jpg"><img src="img/cats_thumb.jpg" alt="Macskák" width="300"/></a>

            <div class="article">
                <h2>Életmód</h2>
                <p>A macskák más állatokhoz képest meglehetősen sok időt töltenek alvással, különösen idősebb korukban. A napi alvásigényük körülbelül 12-16 óra, de átlagosan 13-14 órát alszanak, némelyikük azonban akár napi 20 órát is képes alvással eltölteni.Éjszakai életmódot folytató állatok lévén a macskák (elsősorban a fiatalabb példányok) gyakran hiperaktívvá és játékossá válnak az esti vagy a hajnali órákban. Az ilyen időszakokat „esti/éjszakai őrületnek” vagy „fél órás őrjöngésnek” is nevezik. A macska vérmérséklete nagyban függ fajtájától illetve tartási körülményeitől. A soványabb példányok általában aktívabbak testesebb társaiknál.</p>
                <p>A macskák élvezik a meleget és a napsütést, gyakran alszanak napos helyeken. Magasabb hőmérsékleten érzik jól magukat, mint az emberek, akik számára a 44,5 °C-nál nagyobb bőrfelszíni hőmérséklet már nehezen elviselhető, míg a macskák akkor kezdik kellemetlenül érezni magukat, ha a bőrük 52 °C-ra melegszik. A legtöbb macska irtózik a vízbe való belemerüléstől; kivételt leginkább a török van fajta képez, amely kimondottan kedveli a vizet.  A beszámolók szerint az abesszin macska és a bengáli macska is jó víztűrő képességgel rendelkezik.</p>

            </div>

            <div class="article">
                <h2>Vadászat</h2>
                <p>A jól táplált házi macskák is vadásznak a környezetükben élő madarakra, egerekre, patkányokra, skorpiókra és más kisebb állatokra. Gyakran előfordul, hogy meg is mutatják zsákmányukat a gazdájuknak. Ennek oka nem tisztázott, de a barátságos magatartás gyakran társul ezzel a viselkedéssel. A macskák talán dicséretet remélnek a csoporthoz való tartozás effajta szimbolikus kinyilvánításáért. Némelyik elmélet szerint azonban a macskák abból, hogy embertársaik a nap nagy részét távol töltik tőlük, arra következtetnek hogy vadászattal töltik az idejüket és ezért vannak bővében az ételnek. Zsákmányuk odaajándékozásával csupán szeretnének hozzájárulni gazdájuk élelmezéséhez.</p>
            </div>
            
            <a href="img/domestic_cat_large.jpg"><img src="img/domestic_cat_thum.jpg" alt="Házimacska" width="300"/></a>
            
            <div class="article">
                <h2>Viselkedés</h2>
                <p>A macskákat az emberek többsége magányos állatokként ismeri, de valójában nagyon is társaságkedvelők. A legnagyobb különbség a macskák és kutyák (melyekkel gyakran hasonlítják össze őket) társas viselkedése között az, hogy a macskáknak nincs kollektív túlélési stratégiájuk vagy „falka mentalitásuk”; ami mindössze annyit jelent, hogy maguk gondoskodnak alapvető szükségleteikről (például egyedül keresnek élelmet és védekeznek támadás esetén). Ez azonban nem aszociális magatartás. Talán a legjobb példa a macskák természetes viselkedésére az elvadult példányok kolóniákba való szerveződése, melyekben az egyes tagok magukról gondoskodnak.</p>
            </div>

        </div>



        <div class="footer">
            <p>Ez a honlap a Webfejlesztés 1. kurzus kereteiben készült</p>
            <p>Készítette: Rédei Katalin - OW03SW</p>
            <p>Forrás: <a href="https://hu.wikipedia.org/wiki/Macska">Macskák</a></p>
        </div>
        <script src="js/script.js" type="text/javascript"></script>
    </body>
</html>
